<!DOCTYPE html>
<html><head><meta charset="UTF-8" /><meta name="viewport" content="initial-scale=1.0" /><link rel="stylesheet" href="../help.css" /></head><body><ul id="top">
  <li><a href="#wat-is-delta-chat">Wat is Delta Chat?</a>
    <ul>
      <li><a href="#hoe-kan-ik-gesprekspartners-vinden">Hoe kan ik gesprekspartners vinden?</a></li>
      <li><a href="#wat-zijn-de-voordelen-van-delta-chat-tov-andere-gespreksapps">Wat zijn de voordelen van Delta Chat t.o.v. andere gespreksapps?</a></li>
      <li><a href="#welke-berichten-vind-ik-terug-in-delta-chat">Welke berichten vind ik terug in Delta Chat?</a></li>
      <li><a href="#hoe-zit-het-met-ongewenste-berichten">Hoe zit het met ongewenste berichten?</a></li>
      <li><a href="#ondersteunt-delta-chat-afbeeldingen-videos-en-ander-soort-bijlagen">Ondersteunt Delta Chat afbeeldingen, video’s en ander soort bijlagen?</a></li>
      <li><a href="#wie-kan-mijn-profielfoto-zien">Wie kan mijn profielfoto zien?</a></li>
      <li><a href="#ondersteunt-delta-chat-html-e-mails">Ondersteunt Delta Chat HTML-e-mails?</a></li>
      <li><a href="#waarom-moet-ik-mijn-e-mailwachtwoord-invoeren-in-delta-chat-is-dat-wel-veilig">Waarom moet ik mijn e-mailwachtwoord invoeren in Delta Chat? Is dat wel veilig?</a></li>
      <li><a href="#welke-android-machtigingen-heeft-delta-chat-nodig">Welke Android-machtigingen heeft Delta Chat nodig?</a></li>
    </ul>
  </li>
  <li><a href="#groepen">Groepen</a>
    <ul>
      <li><a href="#groepen-aanmaken">Groepen aanmaken</a></li>
      <li><a href="#deelnemers-toevoegen-aan-een-groep">Deelnemers toevoegen aan een groep</a></li>
      <li><a href="#wat-is-een-goedgekeurde-groep-en-waarom-is-dit-een-experimentele-functie">Wat is een ‘goedgekeurde groep’, en waarom is dit een experimentele functie?</a></li>
      <li><a href="#ik-heb-mezelf-per-ongeluk-verwijderd">Ik heb mezelf per ongeluk verwijderd</a></li>
      <li><a href="#ik-wil-geen-groepsberichten-meer-ontvangen">Ik wil geen groepsberichten meer ontvangen</a></li>
      <li><a href="#wat-betekenen-de-twee-vinkjes-in-groepsberichten-heeft-iedereen-mijn-bericht-gelezen">Wat betekenen de twee vinkjes in groepsberichten? Heeft iedereen mijn bericht gelezen?</a></li>
    </ul>
  </li>
  <li><a href="#encryption">Versleuteling</a>
    <ul>
      <li><a href="#ondersteunt-delta-chat-end-to-end-versleuteling">Ondersteunt Delta Chat end-to-end-versleuteling?</a></li>
      <li><a href="#moet-ik-iets-doen-om-end-to-end-versleuteling-in-te-schakelen">Moet ik iets doen om end-to-end-versleuteling in te schakelen?</a></li>
      <li><a href="#als-end-to-end-versleuteling-niet-beschikbaar-is-is-de-verbinding-dan-onbeveilgd">Als end-to-end-versleuteling niet beschikbaar is, is de verbinding dan onbeveilgd?</a></li>
      <li><a href="#hoe-kan-ik-de-cryptografische-status-met-een-afzender-verifiëren">Hoe kan ik de cryptografische status met een afzender verifiëren?</a></li>
      <li><a href="#hoe-kan-ik-de-versleuteling-controleren">Hoe kan ik de versleuteling controleren?</a></li>
      <li><a href="#welke-standaarden-worden-gebruikt-bij-end-to-end-beveiliging">Welke standaarden worden gebruikt bij end-to-end-beveiliging?</a></li>
      <li><a href="#wat-is-het-verschil-tussen-goedgekeurde-groepen-en-1-op-1-gesprekken-met-goedgekeurde-contactpersonen">Wat is het verschil tussen goedgekeurde groepen en 1-op-1-gesprekken met goedgekeurde contactpersonen?</a></li>
      <li><a href="#ondersteunt-delta-chat-perfect-forward-secrecy">Ondersteunt Delta Chat Perfect Forward Secrecy?</a></li>
      <li><a href="#hoe-beschermt-delta-chat-mijn-metagegevens">Hoe beschermt Delta Chat mijn metagegevens?</a></li>
      <li><a href="#kan-ik-mijn-bestaande-privésleutel-hergebruiken">Kan ik mijn bestaande privésleutel hergebruiken?</a></li>
      <li><a href="#ik-kan-mijn-bestaande-pgp-sleutel-niet-importeren">Ik kan mijn bestaande PGP-sleutel niet importeren</a></li>
      <li><a href="#waarom-wordt-pep-pretty-easy-privacy-niet-gebruikt">Waarom wordt pEp (pretty easy privacy) niet gebruikt?</a></li>
    </ul>
  </li>
  <li><a href="#multiclient">Multi-client</a>
    <ul>
      <li><a href="#kan-ik-delta-chat-op-meerdere-apparaten-tegelijk-gebruiken">Kan ik Delta Chat op meerdere apparaten tegelijk gebruiken?</a></li>
      <li><a href="#bestaan-er-plannen-om-een-delta-chat-webclient-te-maken">Bestaan er plannen om een Delta Chat-webclient te maken?</a></li>
      <li><a href="#waarom-kan-ik-kiezen-om-postvak-in-te-negeren">Waarom kan ik kiezen om Postvak IN te negeren?</a></li>
      <li><a href="#waarvoor-dient-de-optie-kopie-versturen-aan-mijzelf">Waarvoor dient de optie ‘Kopie versturen aan mijzelf’?</a></li>
      <li><a href="#waarom-kan-ik-kiezen-om-de-map-verzonden-te-controleren">Waarom kan ik kiezen om de map ‘Verzonden’ te controleren?</a></li>
      <li><a href="#waarom-kan-ik-kiezen-om-de-deltachat-map-te-negeren">Waarom kan ik kiezen om de DeltaChat-map te negeren?</a></li>
    </ul>
  </li>
  <li><a href="#overig">Overig</a>
    <ul>
      <li><a href="#wordt-mijn-e-mailprovider-ondersteund-door-delta-chat">Wordt <em>mijn</em> e-mailprovider ondersteund door Delta Chat?</a></li>
      <li><a href="#delta-chat-gebruik-e-mail-is-het-dan-wel-een-instant-messenger">Delta Chat gebruik e-mail. Is het dan wel een <em>Instant</em> Messenger?</a></li>
      <li><a href="#is-delta-chat-compatibel-met-protonmailtutanotacriptext">Is Delta Chat compatibel met Protonmail/Tutanota/Criptext?</a></li>
    </ul>
  </li>
  <li><a href="#ik-wil-graag-meer-weten-over-de-gebruikte-technieken-waar-kan-ik-meer-informatie-vinden">Ik wil graag meer weten over de gebruikte technieken. Waar kan ik meer informatie vinden?</a>
    <ul>
      <li><a href="#hoe-wordt-de-ontwikkeling-van-delta-chat-gefinancierd">Hoe wordt de ontwikkeling van Delta Chat gefinancierd?</a></li>
    </ul>
  </li>
</ul>



<h2 id="wat-is-delta-chat">
        
        
          Wat is Delta Chat? <a href="#wat-is-delta-chat" class="anchor"></a>
        
        
      </h2>

<p>Delta Chat is een nieuw soort gespreksapp waarmee je chat via e-mail, indien mogelijk extra versleuteld middels Autocrypt.
<strong>Je hoeft je nergens te registreren - je kunt gewoon je bestaande e-mailaccounh gebruiken.</strong></p>

<p><img style="float:right; width:50%; max-width:360%; margin:1em;" src="../delta-what-optim.png" /></p>
    
      <h3 id="hoe-kan-ik-gesprekspartners-vinden">
        
        
          Hoe kan ik gesprekspartners vinden? <a href="#hoe-kan-ik-gesprekspartners-vinden" class="anchor"></a>
        
        
      </h3>

<p>Met Delta Chat kun je berichten schrijven naar elk bestaand e-mailadres, zelfs
als de ontvanger (nog) geen gebruik maakt van de Delta Chat-app. De ontvanger hoeft dus niet
per se dezelfde app te gebruiken als jij zoals bij andere chatapps.</p>
    
      <h3 id="wat-zijn-de-voordelen-van-delta-chat-tov-andere-gespreksapps">
        
        
          Wat zijn de voordelen van Delta Chat t.o.v. andere gespreksapps? <a href="#wat-zijn-de-voordelen-van-delta-chat-tov-andere-gespreksapps" class="anchor"></a>
        
        
      </h3>

<ul>
  <li><em>Onafhankelijk</em>: niet verbonden aan een bedrijf of bepaalde diensten. <em>Jij</em> beschikt over jóuw gegevens.</li>
  <li>Je gegevens worden niet opgeslagen op een centrale server. Op deze manier beschermt Delta Chat zélfs je metagegevens (wie verstuurt iets aan wie?).</li>
  <li>Je deelt je adresboek met niets of niemand.</li>
  <li><em>Snel</em>, dankzij het gebruik van Push-IMAP.</li>
  <li><em>Grootst aantal gebruikers</em>: ontvangers hoeven Delta Chat <em>niet</em> te gebruiken.</li>
  <li><em>Compatibel</em>, en niet alleen met zichzelf.</li>
  <li><em>Elegant</em>, en <em>eenvoudig</em> te gebruiken.</li>
  <li><em>Verspreid</em> systeem.</li>
  <li><em>Geen ongewenste berichten</em>: standaard worden alleen berichten van bekenden getoond.</li>
  <li><em>Betrouwbaar</em>: veilig voor professioneel gebruik.</li>
  <li><em>Vertrouwelijk</em>: kan zélfs worden gebruikt voor zakelijke berichten.</li>
  <li>Volledig <em>open source</em> en gebaseerd op <em>standaarden</em>.</li>
</ul>
    
      <h3 id="welke-berichten-vind-ik-terug-in-delta-chat">
        
        
          Welke berichten vind ik terug in Delta Chat? <a href="#welke-berichten-vind-ik-terug-in-delta-chat" class="anchor"></a>
        
        
      </h3>

<p>Delta Chat toont automatisch:</p>

<ul>
  <li>Berichten van contactpersonen die in je <strong>adresboek</strong> staan</li>
  <li>Berichten van contactpersonen waarmee <strong>jij contact hebt opgenomen</strong></li>
  <li><strong>Antwoorden</strong> op door jou verstuurde berichten</li>
</ul>

<p>Overige berichten verschijnen niet automatisch; je vindt deze terug in het hoofdmenu onder <strong>Contactpersoonverzoeken</strong>. Van daaruit kun je, desgewenst, een gesprek beginnen.</p>
    
      <h3 id="hoe-zit-het-met-ongewenste-berichten">
        
        
          Hoe zit het met ongewenste berichten? <a href="#hoe-zit-het-met-ongewenste-berichten" class="anchor"></a>
        
        
      </h3>

<ul>
  <li>Berichten uit de gebruikelijke ongewenste mappen worden genegeerd en de bijbehorende adressen worden niet beschouwd als bekende contactpersonen.</li>
  <li>Berichten van onbekenden verschijnen doorgaans niet automatisch; hierdoor is er dus normaliter <strong>geen spam</strong>.</li>
  <li>Je kunt contactpersonen ten allen tijde blokkeren.</li>
</ul>
    
      <h3 id="ondersteunt-delta-chat-afbeeldingen-videos-en-ander-soort-bijlagen">
        
        
          Ondersteunt Delta Chat afbeeldingen, video’s en ander soort bijlagen? <a href="#ondersteunt-delta-chat-afbeeldingen-videos-en-ander-soort-bijlagen" class="anchor"></a>
        
        
      </h3>

<ul>
  <li>Ja. Plattetekstberichten en e-mailbijlagen worden apart getoond. Uitgaande berichten worden, indien nodig, automatisch voorzien van bijlagen.</li>
</ul>
    
      <h3 id="wie-kan-mijn-profielfoto-zien">
        
        
          Wie kan mijn profielfoto zien? <a href="#wie-kan-mijn-profielfoto-zien" class="anchor"></a>
        
        
      </h3>

<ul>
  <li>
    <p>In de instellingen kun je een profielfoto toevoegen. Als je een bericht stuurt aan
je contactpersonen of ze toevoegt middels hun QR-code, dan krijgen ze je profielfoto te zien.</p>
  </li>
  <li>
    <p>Contactpersonen zonder Delta Chat krijgen hem te zien als e-mailbijlage.</p>
  </li>
  <li>
    <p>Omwille van je privacy, krijgen anderen je profielfoto pas te zien
als je ze een bericht stuurt.</p>
  </li>
  <li>
    <p>Je profielfoto wordt niet naast elk bericht getoond, maar wel frequent genoeg.
Je contactpersonen ontvangen hem dan opnieuw, zelfs als ze een nieuw apparaat toevoegen.</p>
  </li>
</ul>
    
      <h3 id="ondersteunt-delta-chat-html-e-mails">
        
        
          Ondersteunt Delta Chat HTML-e-mails? <a href="#ondersteunt-delta-chat-html-e-mails" class="anchor"></a>
        
        
      </h3>

<ul>
  <li>Ja. Als een inkomende e-mail niet bestempeld is als platte tekst, dan zetten we de HTML-e-mail handmatig om in platte tekst. Uitgaande e-mails zijn altijd platte tekst.</li>
</ul>
    
      <h3 id="waarom-moet-ik-mijn-e-mailwachtwoord-invoeren-in-delta-chat-is-dat-wel-veilig">
        
        
          Waarom moet ik mijn e-mailwachtwoord invoeren in Delta Chat? Is dat wel veilig? <a href="#waarom-moet-ik-mijn-e-mailwachtwoord-invoeren-in-delta-chat-is-dat-wel-veilig" class="anchor"></a>
        
        
      </h3>

<p>Delta Chat heeft, net zoals andere e-mailprogramma’s (Thunderbird, K9-Mail, Outlook, etc.), je wachtwoord nodig om berichten te versturen. Het wordt alleen opgeslagen op je apparaat en alleen uitgewisseld met je e-mailprovider, die toch al toegang heeft tot je mails.</p>

<p>Als je een e-mailprovider gebruikt die OAuth2 ondersteunt, zoals Gmail of Yandex, dan hoeft je wachtwoord niet lokaal te worden opgeslagen. Er wordt dan alleen een toegangssleutel gebruikt.</p>

<p>Delta Chat is open source. Dit betekent dat je de <a href="https://github.com/deltachat/deltachat-core-rust/blob/master/src/login_param.rs">bron-
code</a>
kunt bekijken om er zeker van te zijn dat er veilig wordt omgegaan met je inloggegevens. We ontvangen graag feedback hierover.</p>
    
      <h3 id="welke-android-machtigingen-heeft-delta-chat-nodig">
        
        
          Welke Android-machtigingen heeft Delta Chat nodig? <a href="#welke-android-machtigingen-heeft-delta-chat-nodig" class="anchor"></a>
        
        
      </h3>

<ul>
  <li>Camera <em>(kan worden ingetrokken)</em>
    <ul>
      <li>foto’s en video’s maken: voor het versturen van foto’s</li>
    </ul>
  </li>
  <li>Contactpersonen <em>(kan worden ingetrokken</em>
    <ul>
      <li>contactpersonen uitlezen: voor het vinden van gesprekspartners</li>
    </ul>
  </li>
  <li>Locatie <em>(kan worden ingetrokken)</em>
    <ul>
      <li>toegang tot je locatie, bij benadering (netwerklocatiebronnen): voor de locatie-streamingfunctie</li>
      <li>toegang tot je precieze locatie (GPS en netwerklocatiebronnen): voor de locatie-streamingfunctie</li>
    </ul>
  </li>
  <li>Microfoon <em>(kan worden ingetrokken)</em>
    <ul>
      <li>audio opnemen: voor het versturen van audioberichten</li>
    </ul>
  </li>
  <li>Opslag <em>(kan worden ingetrokken)</em>
    <ul>
      <li>de inhoud van je sd-kaart aanpassen of wissen: om bijlagen op te slaan</li>
      <li>de inhoud uitlezen van je sd-kaart: om bestanden te delen met je contactpersonen</li>
    </ul>
  </li>
  <li>Andere mogelijkheden:
    <ul>
      <li>je audio-instellingen aanpassen: zodat je beltonen en het meldingsvolume kunt aanpassen en audioberichten kunt ontvangen en versturen</li>
      <li>automatisch opstarten: zodat je Delta Chat niet zelf hoeft op te starten</li>
      <li>trillen beheren: voor meldingen</li>
      <li>netwerkverbindingen bekijken: om je e-mailprovider te koppelen</li>
      <li>slaapstand onderdrukken: zodat je de code van het Autocrypt-instelbericht eenvoudiger kunt overtypen</li>
      <li>volledige netwerktoegang: om je e-mailprovider te koppelen</li>
      <li>Wi-Fi-verbindingen bekijken: om je e-mailprovider te koppelen</li>
      <li>vraag om accu-optimalisatie te negeren: voor gebruikers die continue berichten willen blijven ontvangen</li>
    </ul>
  </li>
</ul>
    
      <h2 id="groepen">
        
        
          Groepen <a href="#groepen" class="anchor"></a>
        
        
      </h2>
    
      <h3 id="groepen-aanmaken">
        
        
          Groepen aanmaken <a href="#groepen-aanmaken" class="anchor"></a>
        
        
      </h3>

<ul>
  <li>Open het ‘menu met de drie puntjes’ rechtsboven in het gespreksoverzicht, kies <strong>Nieuw gesprek</strong> en daarna <strong>Nieuwe groep</strong>.</li>
  <li>Kies dan de <strong>groepsleden</strong> en druk op het vinkje rechtsbovenin. Daarna kun je een <strong>groepsnaam</strong> opgeven.</li>
  <li>Zodra je het <strong>eerste groepsbericht</strong> hebt verstuurd, worden alle deelnemers op de hoogte gebracht en kunnen zij antwoorden versturen (de groep blijft onzichtbaar voor anderen zolang jij geen bericht verstuurt).</li>
</ul>
    
      <h3 id="deelnemers-toevoegen-aan-een-groep">
        
        
          Deelnemers toevoegen aan een groep <a href="#deelnemers-toevoegen-aan-een-groep" class="anchor"></a>
        
        
      </h3>

<ul>
  <li>Alle deelnemers hebben <strong>dezelfde rechten</strong>: iedereen kan deelnemers toevoegen of verwijderen.</li>
  <li>Open het gesprek en druk op de groepsnaam om deelnemers toe te voegen of te verwijderen.</li>
</ul>
    
      <h3 id="wat-is-een-goedgekeurde-groep-en-waarom-is-dit-een-experimentele-functie">
        
        
          Wat is een ‘goedgekeurde groep’, en waarom is dit een experimentele functie? <a href="#wat-is-een-goedgekeurde-groep-en-waarom-is-dit-een-experimentele-functie" class="anchor"></a>
        
        
      </h3>

<ul>
  <li>
    <p>Een goedgekeurde groep is een gesprek waarin extra beveiliging zit tegen
kwaadwillenden.  Alle berichten in een goedgekeurd gesprek zijn e2e-versleuteld, en
personen kunnen deelnemen door een ‘QR-uitnodigingscode’ te scannen.  Alle deelnemers zijn 
dus gekoppeld middels elkaars uitnodigingen, wat 
cryptographische consistentie biedt tegen netwerk- of provider-aanvallen. 
Bekijk https://countermitm.readthedocs.io/en/latest/new.html
voor meer informatie omtrent deze functie.</p>
  </li>
  <li>
    <p>Statusupdate december 2019: een ‘goedgekeurde groep’ blijft experimenteel.
De functie wordt voortdurend verbeterd, en vele bugs zijn opgelost sinds
deze werd toegevoegd in 2018.  Echter, het komt nog steeds voor, vooral 
bij grote groepen, dat er dingen misgaan. Zo kunnen bijv. berichten soms onleesbaar 
worden.  Begin 2020 volgt een diep beveiligingsonderzoek, en worden er
verschillende ontwikkelingen gedaan omtrent de qr-join-protocollen. Het label
‘experimenteel’ zou dus in de nabije toekomst moeten verdwijnen.</p>
  </li>
</ul>
    
      <h3 id="ik-heb-mezelf-per-ongeluk-verwijderd">
        
        
          Ik heb mezelf per ongeluk verwijderd <a href="#ik-heb-mezelf-per-ongeluk-verwijderd" class="anchor"></a>
        
        
      </h3>

<ul>
  <li>Je neemt geen deel meer aan de groep en kunt jezelf dus niet meer toevoegen.
Vraag iemand via een één-op-ééngesprek of hij/zij je weer wilt toevoegen.</li>
</ul>
    
      <h3 id="ik-wil-geen-groepsberichten-meer-ontvangen">
        
        
          Ik wil geen groepsberichten meer ontvangen <a href="#ik-wil-geen-groepsberichten-meer-ontvangen" class="anchor"></a>
        
        
      </h3>

<ul>
  <li>
    <p>Verwijder jezelf van de groepslijst of verwijder het hele groepsgesprek.
Als je later weer wilt deelnemen, vraag dan iemand anders of hij/zij je weer wilt toevoegen.</p>
  </li>
  <li>
    <p>Wat ook kan doen is groepsmeldingen uitschakelen. Zo blijf je in de groep, maar ontvang je
geen meldingen meer als er nieuwe berichten zijn.</p>
  </li>
</ul>
    
      <h3 id="wat-betekenen-de-twee-vinkjes-in-groepsberichten-heeft-iedereen-mijn-bericht-gelezen">
        
        
          Wat betekenen de twee vinkjes in groepsberichten? Heeft iedereen mijn bericht gelezen? <a href="#wat-betekenen-de-twee-vinkjes-in-groepsberichten-heeft-iedereen-mijn-bericht-gelezen" class="anchor"></a>
        
        
      </h3>

<ul>
  <li>Een bericht bevat twee vinkjes als meer dan de helft van de ontvangers
het bericht heeft bekeken (niet per se gelezen).</li>
  <li>Sommige ontvangers hebben leesbevestigingen uitgeschakeld omwille van hun privacy.</li>
  <li>Als meer dan de helft van de ontvangers in een groep ze heeft uitgeschakeld, dan worden de twee vinkjes
nooit getoond. Meer informatie hierover vind je in
<a href="https://delta.chat/en/2017-07-06-read-receipts-and-social-pressure">dit blogbericht</a>.</li>
</ul>
    
      <h2 id="encryption">
        
        
          Versleuteling <a href="#encryption" class="anchor"></a>
        
        
      </h2>
    
      <h3 id="ondersteunt-delta-chat-end-to-end-versleuteling">
        
        
          Ondersteunt Delta Chat end-to-end-versleuteling? <a href="#ondersteunt-delta-chat-end-to-end-versleuteling" class="anchor"></a>
        
        
      </h3>

<ul>
  <li>
    <p>Ja. Delta Chat heeft de standaard Autocrypt niveau 1 ingebouwd
en kan dus e2e-berichten versleutelen d.m.v. Autocrypt-achtige apps.</p>
  </li>
  <li>
    <p>Delta Chat ondersteunt een sterke variant van end-to-end-versleuteling die zélfs
beschermt tegen actieve aanvallen. Zie ‘goedgekeurde groepen’ verderop.</p>
  </li>
</ul>
    
      <h3 id="moet-ik-iets-doen-om-end-to-end-versleuteling-in-te-schakelen">
        
        
          Moet ik iets doen om end-to-end-versleuteling in te schakelen? <a href="#moet-ik-iets-doen-om-end-to-end-versleuteling-in-te-schakelen" class="anchor"></a>
        
        
      </h3>

<ul>
  <li>
    <p>Nee.</p>
  </li>
  <li>
    <p>De Delta Chat-apps (en andere met <a href="https://autocrypt.org">Autocrypt</a> compatibele
e-mailapps) delen automatisch de vereiste sleutels voor end-to-end-versleuteling, 
al vanaf het eerste verstuurde bericht. 
Hierna zijn alle opeenvolgende berichten automatisch versleuteld. 
Als één van de gesprekspartners een niet met Autocrypt compatibele e-mailapp gebruikt, 
dan zijn die berichten onversleuteld.</p>
  </li>
  <li>
    <p>Als je end-to-end-versleuteling standaard wilt <em>uitschakelen</em>, 
zoek dan de Autocrypt-optie in ‘Instellingen –&gt; Geavanceerd’.</p>
  </li>
</ul>
    
      <h3 id="als-end-to-end-versleuteling-niet-beschikbaar-is-is-de-verbinding-dan-onbeveilgd">
        
        
          Als end-to-end-versleuteling niet beschikbaar is, is de verbinding dan onbeveilgd? <a href="#als-end-to-end-versleuteling-niet-beschikbaar-is-is-de-verbinding-dan-onbeveilgd" class="anchor"></a>
        
        
      </h3>

<ul>
  <li>Net als de meeste mailservers, zet Delta Chat een <em>beveiligde verbinding</em>
(<a href="https://nl.wikipedia.org/wiki/Transport_Layer_Security">TLS</a>) op.
Dit beschermt alleen de verbinding tussen jouw apparaat en de mailserver.
e2e-versleuteling biedt die bescherming tussen
jouw apparaat en dat van je gesprekspartner.</li>
</ul>
    
      <h3 id="hoe-kan-ik-de-cryptografische-status-met-een-afzender-verifiëren">
        
        
          Hoe kan ik de cryptografische status met een afzender verifiëren? <a href="#hoe-kan-ik-de-cryptografische-status-met-een-afzender-verifiëren" class="anchor"></a>
        
        
      </h3>

<p>Gebruikersprofielen tonen aanvullende informatie:</p>

<ul>
  <li>
    <p>Druk op ‘QR-uitnodigingscode’ (Android). Pak het andere apparaat, druk daar op
‘QR-code scannen’ en scan de code.  Als beide apparaten verbonden zijn
met internet, dan wordt er een gesprekskanaal opgezet (als dat er nog niet was) 
en worden de sleutels geverifieerd. 
Beiden zien daarna een bericht
‘afzender goedgekeurd’ in hun gesprek.</p>
  </li>
  <li>
    <p>Bij end-to-end-versleuteling toont Delta Chat twee vingerafdrukken. 
Als deze dezelfde zijn als die op het apparaat van je gesprekspartner, dan is de verbinding beveiligd.</p>
  </li>
  <li>
    <p>Bij overdrachtsversleuteling wordt de status ervan getoond.</p>
  </li>
</ul>
    
      <h3 id="hoe-kan-ik-de-versleuteling-controleren">
        
        
          Hoe kan ik de versleuteling controleren? <a href="#hoe-kan-ik-de-versleuteling-controleren" class="anchor"></a>
        
        
      </h3>

<ul>
  <li>
    <p>Als er een klein <strong>hangslot</strong> wordt getoond naast een bericht, dan is het end-to-end versleuteld. Jouw antwoord is dan <em>eveneens</em> end-to-end versleuteld.</p>
  </li>
  <li>
    <p>Als het <strong>hangslot ontbreekt</strong>, dan is het bericht meestal onversleuteld omdat jij of de afzender end-to-end-versleuteling hebt uitgeschakeld, of omdat de afzender geen app gebruikt die end-to-end-versleuteling ondersteunt.</p>
  </li>
</ul>
    
      <h3 id="welke-standaarden-worden-gebruikt-bij-end-to-end-beveiliging">
        
        
          Welke standaarden worden gebruikt bij end-to-end-beveiliging? <a href="#welke-standaarden-worden-gebruikt-bij-end-to-end-beveiliging" class="anchor"></a>
        
        
      </h3>

<ul>
  <li>
    <p><a href="https://autocrypt.org">Autocrypt</a> wordt gebruikt voor het opzetten
van een e2e-versleuteling met andere Delta Chat-apps, alsmede andere apps die Autocrypt ondersteunen.
Autocrypt gebruikt een beperkte set OpenPGP-functionaliteit.</p>
  </li>
  <li>
    <p>Delta Chat gebruikt de <a href="https://countermitm.readthedocs.io/en/latest/new.html">countermitm setup-contact- en verified-group-protocollen</a> om bescherming
te bieden tegen actieve netwerkaanvallen. Hierdoor gaat Delta Chat
verder dan de basisbescherming van Autocrypt niveau 1.</p>
  </li>
</ul>
    
      <h3 id="wat-is-het-verschil-tussen-goedgekeurde-groepen-en-1-op-1-gesprekken-met-goedgekeurde-contactpersonen">
        
        
          Wat is het verschil tussen goedgekeurde groepen en 1-op-1-gesprekken met goedgekeurde contactpersonen? <a href="#wat-is-het-verschil-tussen-goedgekeurde-groepen-en-1-op-1-gesprekken-met-goedgekeurde-contactpersonen" class="anchor"></a>
        
        
      </h3>

<ul>
  <li>
    <p>1-op-1-gesprekken met een goedgekeurde contactpersoon en goedgekeurde groepen zijn niet hetzelfde, ook niet
als er 2 personen in de groep zijn. Eén van de grote verschillen is dat je
eenvoudig meer personen kunt toevoegen aan de groep, maar er zijn meer
verschillen.</p>
  </li>
  <li>
    <p>Goedgekeurde groepen zijn afwisselend beveiligd. Elk foutje (platte tekst,
niet goed ondertekende berichten, etc.) worden gemarkeerd en niet getoond.
Wél kun je ervan uitgaan dat alle berichten in een goedgekeurd gesprek niet zijn
gelezen, danwel aangepast, door tussenpersonen.</p>
  </li>
  <li>
    <p>1-op-1-gesprekken zijn opportunistisch: ze zijn bedoeld om mensen te laten communiceren
ongeacht hun e-mailclient, apparaat, instellingen, etc. Daarom hebben ze geen
vinkje, zelfs als de contactpersoon is goedgekeurd.</p>
  </li>
</ul>
    
      <h3 id="ondersteunt-delta-chat-perfect-forward-secrecy">
        
        
          Ondersteunt Delta Chat Perfect Forward Secrecy? <a href="#ondersteunt-delta-chat-perfect-forward-secrecy" class="anchor"></a>
        
        
      </h3>

<ul>
  <li>
    <p>Nee, want OpenPGP heeft geen ondersteuning voor Perfect Forward Secrecy. Perfect Forward Secrecy
werkt op basis van sessies, terwijl e-mail asynchroon is
en doorgaans wordt gebruikt op meerdere apparaten tegelijk. Dit houdt in dat als je
Delta Chat-privésleutel uitlekt en iemand een databank heeft met al je berichten,
 ze ze kunnen lezen.</p>
  </li>
  <li>
    <p>Let op: als iemand je telefoon in beslag heeft genomen of gehackt, dan kunnen
doorgaans alle berchten lezen, óók als Perfect Forward Secrecy
in gebruik was geweest. Toegang tot een apparaat van een groepslid
zorgt er voor dat alle sociale gegevens vrij zijn in te zien.
Als je hier bang voor bent, gebruik dan
een e-mailadres dat niet makkelijk te herleiden is.</p>
  </li>
  <li>
    <p>We zijn ideeën aan het uitwerken omtrent het beschermen van gesprekken na inbeslagname
van een apparaat.</p>
  </li>
</ul>
    
      <h3 id="hoe-beschermt-delta-chat-mijn-metagegevens">
        
        
          Hoe beschermt Delta Chat mijn metagegevens? <a href="#hoe-beschermt-delta-chat-mijn-metagegevens" class="anchor"></a>
        
        
      </h3>

<ul>
  <li>
    <p>Delta Chat is gedecentraliseerd. Dit houdt in dat de metagegevens niet worden
opgeslagen op een centrale server. Wél worden ze opgeslagen
op de mailserver van zowel de afzender als de ontvanger.</p>
  </li>
  <li>
    <p>Elke mailserver weet wie wat verzonden en ontvangen heeft door de onversleutelde
koppen ‘Aan/CC’ na te lopen. Hierdoor weten servers welke e-mailadressen deel uitmaken van
een groep. Delta Chat kan dit eenvoudig omzeilen en alles in de onversleutelde sectie plaatsen.
Zie <a href="https://github.com/deltachat/deltachat-core-rust/issues/1032">deze melding</a>.
Bij opportunistische gesprekken is het grootste bezwaar dat andere e-mailclients er door worden beïnvloedt.</p>
  </li>
  <li>
    <p>Veel andere e-mailkoppen, zoals bijv. ‘Onderwerp’, zijn
end-to-end-versleuteld. Zie ook de aanstaande  <a href="https://datatracker.ietf.org/doc/draft-autocrypt-lamps-protected-headers/">IETF
RFC</a>.</p>
  </li>
</ul>
    
      <h3 id="kan-ik-mijn-bestaande-privésleutel-hergebruiken">
        
        
          Kan ik mijn bestaande privésleutel hergebruiken? <a href="#kan-ik-mijn-bestaande-privésleutel-hergebruiken" class="anchor"></a>
        
        
      </h3>

<ul>
  <li>
    <p>Ja. De beste manier om dit te doen is door een Autocrypt-instelbericht te versturen vanuit de andere client. Zoek naar een optie als <strong>Autocrypt-instellingen overdragen</strong> in de instellingen van die client en volg de instructies.</p>
  </li>
  <li>
    <p>Ook kun je de sleutel handmatig importeren via ‘Instellingen –&gt; Geavanceerde –&gt; Sleutels beheren’. Let op: zorg dat de sleutel niet met een wachtwoord beveiligd is.</p>
  </li>
</ul>

<p>Als je geen sleutel hebt of niet wist dat je er één nodig had, geen paniek: Delta Chat genereert, indien nodig, automatisch een sleutel.</p>
    
      <h3 id="ik-kan-mijn-bestaande-pgp-sleutel-niet-importeren">
        
        
          Ik kan mijn bestaande PGP-sleutel niet importeren <a href="#ik-kan-mijn-bestaande-pgp-sleutel-niet-importeren" class="anchor"></a>
        
        
      </h3>

<p>Het is goed mogelijk dat je sleutel versleuteld is en/of een wachtwoord
vereist. Zulke sleutels worden niet ondersteund. Verwijder de versleuteling
en het wachtwoord en probeer het opnieuw. Als je je wachtwoord
  koste wat kost wilt behouden, maak dan een e-mailalias aan
  die je alleen in Delta Chat gebruikt. Zo is de sleutel niet gekoppeld aan je hoofdadres.</p>

<p>Delta Chat heeft ondersteuning voor alle veelvoorkomende OpenPGP-privésleutelformaten. Echter,
het in onmogelijk om álle soorten sleutels te ondersteunen. Onze
aandacht gaat hier dan ook niet naar uit. Sterker nog: de meeste gebruikers hebben
(nog) geen sleutel. We doen ons best om zo veel mogelijk sleutels te ondersteunen.</p>

<p>Door het verwijderen van het wachtwoord kan de sleutels afhankelijk
van de gebruikte software, veranderd zijn. In Enigmail kun je je wachtwoord
leeglaten in het sleutelbeheervenster. Met GnuPG kun je het
instellen <a href="https://github.com/deltachat/deltachat-android/issues/98#issuecomment-378383429">middels de opdracht-
regel</a>.
Voor andere programma’s kun je zélf een oplossing zoeken op internet.</p>
    
      <h3 id="waarom-wordt-pep-pretty-easy-privacy-niet-gebruikt">
        
        
          Waarom wordt pEp (pretty easy privacy) niet gebruikt? <a href="#waarom-wordt-pep-pretty-easy-privacy-niet-gebruikt" class="anchor"></a>
        
        
      </h3>

<ul>
  <li>Delta Chat gebruik de Autocrypt-e2e-standaard. Zie
<a href="https://autocrypt.org/faq.html#how-does-autocrypt-differ-from-pep">Autocrypt’s veelgestelde vragen</a>
voor een uitleg over pEp en Autocrypt.</li>
</ul>
    
      <h2 id="multiclient">
        
        
          Multi-client <a href="#multiclient" class="anchor"></a>
        
        
      </h2>
    
      <h3 id="kan-ik-delta-chat-op-meerdere-apparaten-tegelijk-gebruiken">
        
        
          Kan ik Delta Chat op meerdere apparaten tegelijk gebruiken? <a href="#kan-ik-delta-chat-op-meerdere-apparaten-tegelijk-gebruiken" class="anchor"></a>
        
        
      </h3>

<p>Als je <strong>hetzelfde account</strong> wilt gebruiken op andere
apparaten, dan moet je
een back-up exporteren op het oude apparaat en deze importeren op het nieuwe:</p>

<ul>
  <li>Ga op je oude apparaat naar ‘Instellingen –&gt; Gesprekken en media –&gt; Back-up’. Voer je
ontgrendelpincode, -patroon of -wachtwoord in. Druk vervolgens op ‘Nu back-uppen’. Er wordt een back-up opgeslagen op je apparaat. Zet deze over
naar je nieuwe apparaat.</li>
  <li>Pak het nieuwe apparaat. Druk op het inlogscherm op ‘Back-up importeren’ (log dus niet in op je account). Na het importeren zijn je gesprekken, privésleutels
en media overgezet op je nieuwe apparaat.</li>
  <li>Je kunt nu beide apparaten gebruiken voor het ontvangen en versturen van
E2E-versleutelde berichten van/naar je gesprekspartners.</li>
</ul>
    
      <h3 id="bestaan-er-plannen-om-een-delta-chat-webclient-te-maken">
        
        
          Bestaan er plannen om een Delta Chat-webclient te maken? <a href="#bestaan-er-plannen-om-een-delta-chat-webclient-te-maken" class="anchor"></a>
        
        
      </h3>

<ul>
  <li>Er zijn nog geen concrete plannen; alleen wat gedachtenspelingen.</li>
  <li>Er zijn 2 à 3 obstakels, maar alle vereisen zware
inspanningen. Momenteel ligt voor ons de focus op stabiele uitgaven maken voor appwinkels
(Google Play/iOS/Windows/macOS/Linux-pakketbronnen).</li>
  <li>Als je een webclient nodig hebt omdat je geen software mag installeren op
je computer, dan kun je de meeneembare (portable) versie gebruiken van de Windows-client,
of de AppImage van de Linux-client. Deze kun je downloaden op
 <a href="https://get.delta.chat">get.delta.chat</a>.</li>
</ul>
    
      <h3 id="waarom-kan-ik-kiezen-om-postvak-in-te-negeren">
        
        
          Waarom kan ik kiezen om Postvak IN te negeren? <a href="#waarom-kan-ik-kiezen-om-postvak-in-te-negeren" class="anchor"></a>
        
        
      </h3>

<p>Dit is een experimentele functie voor mensen die problemen ervaren
met bepaalde serverregels. Niet alle providers ondersteunen dit, maar bij sommige
kun je alle e-mails met een ‘Chat-Versie’-kop verplaatsen naar de DeltaChat-map.
Normaal doet de Delta Chat-app dit uit zichzelf.</p>

<p>Het negeren van Postvak IN is nuttig als je:</p>

<ul>
  <li>een serverregel hebt ingesteld om alle berichten met een ‘Chat-Versie’-kop te verplaatsen naar de DeltaChat-map, en</li>
  <li>de optie ‘Klassieke e-mails tonen’ hebt ingesteld op ‘Nee, alleen gesprekken’.</li>
</ul>

<p>In dat geval hoeft Delta Chat Postvak IN niet te controleren.</p>
    
      <h3 id="waarvoor-dient-de-optie-kopie-versturen-aan-mijzelf">
        
        
          Waarvoor dient de optie ‘Kopie versturen aan mijzelf’? <a href="#waarvoor-dient-de-optie-kopie-versturen-aan-mijzelf" class="anchor"></a>
        
        
      </h3>

<p>Door een kopie aan jezelf te sturen, weet je zeker dat je je eigen berichten
op alle apparaten ontvangt. Als je meerdere apparaten hebt en dit niet
inschakelt, dan zie je alleen berichten van anderen en de berichten die je vanaf het
huidige apparaat verstuurt.</p>

<p>De kopie wordt verstuurd naar je Postvak IN en vervolgens verplaatst naar de DeltaChat-map -
het verschijnt nooit in de map ‘Verzonden’. Delta Chat werkt zo omdat het bericht
anders twee keer verstuurd zou worden (eenmaal middels SMTP,
en eenmaal middels IMAP naar de map ‘Verzonden’).</p>

<p>Standaard is deze optie uitgeschakeld.</p>
    
      <h3 id="waarom-kan-ik-kiezen-om-de-map-verzonden-te-controleren">
        
        
          Waarom kan ik kiezen om de map ‘Verzonden’ te controleren? <a href="#waarom-kan-ik-kiezen-om-de-map-verzonden-te-controleren" class="anchor"></a>
        
        
      </h3>

<p>Dit is alleen nuttig als een ander e-mailprogramma (zoals Thunderbird) naast de
Delta Chat-app gebruikt en wilt dat je andere apparaten deel uitmaken van gesprekken.</p>

<p>Wij raden echter aan om in dat geval de Delta Chat-app te downloaden op je computer:
<a href="https://get.delta.chat">get.delta.chat</a>. De optie om de map ‘Verzonden’ te controleren
wordt in de toekomst mogelijk verwijderd. De functie deed zijn intrede toen er nog niet
op alle platformen een Delta Chat-client beschikbaar was.</p>
    
      <h3 id="waarom-kan-ik-kiezen-om-de-deltachat-map-te-negeren">
        
        
          Waarom kan ik kiezen om de DeltaChat-map te negeren? <a href="#waarom-kan-ik-kiezen-om-de-deltachat-map-te-negeren" class="anchor"></a>
        
        
      </h3>

<p>Sommige mensen gebruiken Delta Chat als een normale e-mailclient en willen daarom Postvak IN
gebruiken voor hun e-mail in plaats van de DeltaChat-map. Als je deze optie uitschakelt,
schakel dan ook de optie ‘Berichten verplaatsen naar de DeltaChat-map’ uit.
Anders kun je mogelijk geen berichten verwijderen of problemen ervaren op andere apparaten.</p>
    
      <h2 id="overig">
        
        
          Overig <a href="#overig" class="anchor"></a>
        
        
      </h2>
    
      <h3 id="wordt-mijn-e-mailprovider-ondersteund-door-delta-chat">
        
        
          Wordt <em>mijn</em> e-mailprovider ondersteund door Delta Chat? <a href="#wordt-mijn-e-mailprovider-ondersteund-door-delta-chat" class="anchor"></a>
        
        
      </h3>

<ul>
  <li>Hoogstwaarschijnlijk wel :)
Sommige providers verwachten echter bepaalde opties. Bekijk hiervoor het <a href="https://providers.delta.chat">provideroverzicht</a></li>
</ul>
    
      <h3 id="delta-chat-gebruik-e-mail-is-het-dan-wel-een-instant-messenger">
        
        
          Delta Chat gebruik e-mail. Is het dan wel een <em>Instant</em> Messenger? <a href="#delta-chat-gebruik-e-mail-is-het-dan-wel-een-instant-messenger" class="anchor"></a>
        
        
      </h3>

<ul>
  <li>Het versturen en ontvangen van berichten gebeurt doorgaans binnen enkele seconden. Soms
duurt het iets langer, maar dat komt ook wel eens voor bij
andere IM’s.</li>
  <li>Het werkt het snelst als beide partijen de app actief gebruiken. Soms duurt het
iets langer als de app op de achtergrond draait.</li>
  <li>Het ontvangen van berichten kan dan enkele minuten duren omdat zowel Android als iOS Delta Chat
regelmatig pauzeren, en slecht soms weer
hervatten. Deze vertraging is doorgaans merkbaarder op iOS dan op Android.</li>
  <li>Let op: Delta Chat maakt geen gebruik van Google Cloud Messaging (GCM) of Apple’s
Push Notification Service (APNS) omdat deze gebruikersacties bijhouden en
centraal beheer vereisen, wat Delta Chat zoveel mogelijk wil voorkomen.</li>
  <li>Maar dat Android en iOS achtergrondapps pauzeren is een
algemeen probleem waar veel apps last van hebben. Lees
<a href="https://dontkillmyapp.com/">dontkillmyapp.com</a> voor meer informatie hieromtrent.</li>
</ul>
    
      <h3 id="is-delta-chat-compatibel-met-protonmailtutanotacriptext">
        
        
          Is Delta Chat compatibel met Protonmail/Tutanota/Criptext? <a href="#is-delta-chat-compatibel-met-protonmailtutanotacriptext" class="anchor"></a>
        
        
      </h3>

<ul>
  <li>Ja en nee.</li>
  <li>Nee, je kunt je Protonmail-, Tutanota- of Criptext-account niet gebruiken in Delta
Chat - ze hebben immers geen IMAP-ondersteuning.</li>
  <li>Maar je kunt Delta Chat wél gebruiken om berichten te versturen aan mensen die
Protonmail, Tutanota of Criptext gebruiken. Deze berichten zijn echter niet end-to-end
versleuteld. De end-to-endversleuteling van deze providers werkt alleen
binnen de platformen zelf en is dus daarbuiten niet compatibel.</li>
  <li>Delta Chat kan e2e-versleuteling gebruiken met andere e-mailproviders met elke
<a href="e-mailapp die Autocrypt gebruikt">https://autocrypt.org/dev-status.html</a>.</li>
</ul>
    
      <h2 id="ik-wil-graag-meer-weten-over-de-gebruikte-technieken-waar-kan-ik-meer-informatie-vinden">
        
        
          Ik wil graag meer weten over de gebruikte technieken. Waar kan ik meer informatie vinden? <a href="#ik-wil-graag-meer-weten-over-de-gebruikte-technieken-waar-kan-ik-meer-informatie-vinden" class="anchor"></a>
        
        
      </h2>

<ul>
  <li>Bekijk de pagina <a href="https://github.com/deltachat/deltachat-android/blob/master/standards.md#standards-used-in-delta-chat">Door Delta Chat gebruikte standaarden</a>.</li>
</ul>
    
      <h3 id="hoe-wordt-de-ontwikkeling-van-delta-chat-gefinancierd">
        
        
          Hoe wordt de ontwikkeling van Delta Chat gefinancierd? <a href="#hoe-wordt-de-ontwikkeling-van-delta-chat-gefinancierd" class="anchor"></a>
        
        
      </h3>

<p>Delta Chat ontvangt geen risicokapitaal, heeft geen schulden en staat niet onder druk om grote winst te moeten maken. Ook is er geen enkele druk om gegevens van gebruikers, hun vrienden en familie te verkopen aan adverteerders (of erger).</p>

<p>De Delta Chat-ontwikkeling wordt tot op heden gefinancierd door vier grote spelers:</p>

<ul>
  <li>
    <p>Het <a href="https://nextleap.eu">NEXTLEAP</a>-EU-project heeft het onderzoek
naar en de implementatie van goedgekeurde groepen en setup-contact-protocollen in 2017 en 2018
gefinancierd.</p>
  </li>
  <li>
    <p><a href="https://opentechfund.org">Open Technology Fund</a> heeft twee subsidies toegekend.
De eerste subsidie, voor 2018/2019, ter waarde van ong. $200,000, heeft enorm geholpen om de Android-app 
te verbeteren en een bètaversie van de computerclient vrij te geven. 
Verder hebben we onderzoek kunnen doen naar het uiterlijk in relatie tot mensenrechten - 
bekijk onze conclusie hier: <a href="https://delta.chat/en/2019-07-19-uxreport">Needfinding and UX report</a>.
De tweede subsidie, voor 2019/2020, ter waarde van ong. $300,000, loopt nog en ondersteunt ons bij het 
vrijgeven van de iOS-client, het overzetten van de code van de kernbibliotheek naar Rust en
het implementeren van nieuwe functies op alle platformen. Bekijk ons 
<a href="https://delta.chat/en/blog">blog</a> voor meer informatie.</p>
  </li>
  <li>
    <p>De <a href="https://nlnet.nl/">NLnet foundation</a> heeft Delta Chat €46.000 toegekend
voor het voltooiien van de Rust- en Python-bindings en het opzetten van het Chatbot-ecosysteem.</p>
  </li>
  <li>
    <p>Ook hebben verschillende experts en enthousiastelingen op vrijwillige basis bijgedragen
aan Delta Chat, en sommige doen dat nog steeds. Zij hebben geen of bijna geen
geld ontvangen. Zonder hen zou Delta Chat niet zo geweldig zijn als het vandaag
de dag is.</p>
  </li>
</ul>

<p>Bovenstaande fiancieringen zijn opgezet door merlinux GmbH in
Freiburg (Duitsland) en daarna toegekend aan bijna 12 vrijwilligers.</p>

<p>De financiering voor 2020/2021 moet nog worden opgezet. We nemen verschillende
mogelijkheden door met organisaties en partners. Daarnaast overwegen
we een donatiesysteem op te zetten. Sterker nog: daar zijn we al een beetje mee begonnen
(<a href="https://liberapay.com/delta.chat/">Delta Chat / Liberapay-donatieaccount</a>),
maar we hebben dit nog niet openbaargemaakt.  Tevens is er tot dusver €3000-€4000
gedoneerd aan Bjoern’s (de oorspronkelijke ontwikkelaar van Delta Chat) PayPal en Bitcoin.</p>





</body></html>